---
layout: ../../layouts/ReviewLayout.astro
title: 'Waitress the Broadway Musical'
date: 2024-01-23
soort: Musical review
schrijver: 'Yorrick'
thumbnail: "https://variety.com/wp-content/uploads/2023/12/Sara-Bareilles-in-WAITRESS-THE-MUSICAL-Courtesy-Bleecker-Street-1.jpg?w=1000&h=563&crop=1"
poster: "https://m.media-amazon.com/images/M/MV5BNzg3NGYxZTItNTZlZS00OWFlLWI0ZGYtMzM1YTJiMTliNjQ5XkEyXkFqcGdeQXVyNTk5NTQzNDI@._V1_FMjpg_UX1000_.jpg"
trailer: "k3_VSpJIaQ8"
summary: "Met een hardverwarmend verhaal met voldoende humor om niet uit te draaien in een tragedie is Waitress een aanrader voor iedereen die van Broadway musicals houdt. Het acteerwerk is leuk en de muziek van Sara Bareilles zal je ongetwijfeld raken en bijblijven."
slug: 'waitress-the-broadway-musical'
draft: false
rating: 4
tags: ["musical", "Film"]
---

Ik heb onlangs de professionele opname van de Broadway musical "Waitress" bekeken. Deze musical draait al een aantal jaren op Broadway en voor zover ik weet is hij voornamelijk in Amerika te zien. Als een grote fan van musicals, zou ik alle musicals graag live willen zien, maar helaas beperken mijn budget, de afstand en tijd mij om naar Amerika te vliegen om elke topmusical op Broadway te bekijken. Daarom wacht ik altijd in de hoop dat er ooit een professionele opname, of "pro-shot", beschikbaar komt. Ik vermijd liever opnames van lage kwaliteit, of 'slime tutorials' zoals ze stiekem benoemd worden op youtube, omdat ik de voorkeur geef aan kwalitatief goede opnames met een goede mix, vooral omdat muziek een cruciaal onderdeel is van een musical, duh.

In 2023 werd aangekondigd dat er een pro-shot van "Waitress" was gemaakt met de originele cast. Het duurde even voordat er meer nieuws over kwam, maar uiteindelijk werd de musical vorige winter vertoond op Times Square, dicht bij Broadway. (Ik ben niet zeker hoe dit precies gebeurde, of het bijvoorbeeld gratis te bekijken was op straat.) Later bleek er een beperkte uitgave in sommige Amerikaanse bioscopen te zijn geweest. Uiteindelijk werd de opname gekocht door Amazon en uitgebracht op Amazon Prime, waardoor ik eindelijk de kans kreeg om deze musical te bekijken.

"Waitress" wordt zeer gewaardeerd bij de theaterkids en de muziek is geschreven door Sara Bareilles, een bekende naam in de muziekwereld. 

*Het verhaal gaat over een taartenbakster die werkt in een diner in landelijk Amerika. Ze ontdekt dat ze zwanger is van haar echtgenoot, van wie ze graag zou willen weglopen. Het nieuws van haar zwangerschap doet haar kansen om te vertrekken in rook opgaan.*

De musical richt zich vooral op haar strijd met de zwangerschap, het feit dat ze haar dromen moet opgeven en het resulteert in een affaire met haar nieuwe dokter, die ook getrouwd is. Dit leidt tot veel humoristische situaties. Het acteerwerk is over het algemeen goed met hier en daar iemand die eruitschiet in bepaalde scènes. Er is (gelukkig) niemand die vals zingt, dus de muziek is telkens ook een genot om naar te luisteren.

De musical duurt tweeënhalf uur, wat gebruikelijk is voor musicals, logisch want het publiek waar voor hun geld wil. De intermission wordt spottend 'intermissionary' genoemd, wat past bij de thematiek van de affaires.

"Waitress" is hartverwarmend met veel humor en soms zeer cheesy, maar als je iemand bent die van het gegeven musicals houdt, ben ik zeker dat je ook wel een zwak voor cheesy verhalen hebt net zoals ikzelf. Sommige nevenpersonages krijgen ook hun zijverhaal met elks hun eigen happy end. Het is geen tragedie zoals "Les Misérables", maar ik kreeg toch hier en daar traantjes, hoewel ik al snel tot wenen kan gebracht worden door een aantal mensen die samen zingen op een podium. De muziekstijl is countrypop, typerend voor Bareilles, hoewel sommige liedjesteksten minder impact hadden omdat ze niet altijd het verhaal vooruit hielpen. De choreografie is niet overdreven dansgericht, maar eerder abstract, vaak gerelateerd aan het bakken van taarten. Er wordt gewerkt met echte ingrediënten, wat een leuke toevoeging is aan de voorstelling.

De decors zijn relatief eenvoudig, met enkele belangrijke locaties zoals de diner, de dokterspraktijk, en het huis van het hoofdpersonage. Het unieke aan deze musical is dat de band zichtbaar op het podium staat, wat niet vaak gebeurt in musicals.

Voor liefhebbers van musicals is "Waitress" zeker de moeite waard om te bekijken, live als het kan, maar anders is de pro-shot versie op Amazon Prime ook een goede manier om van de muziek en het verhaal te genieten. Ik zou deze musical zelf niet snel opnieuw bekijken, wat met andere musicals wel het geval is geweest maar sommige van de nummers hebben wél hun weg gevonden naar mijn dagelijkse spotify playlist.
