---
layout: ../../layouts/ReviewLayout.astro
title: Nonkels Seizoen 1 & 2
date: 2024-04-24
soort: 'Serie review'
schrijver: 'Yorrick'
thumbnail: "/images/nonkels.webp"
poster: "https://m.media-amazon.com/images/M/MV5BYmY4NzYyNDAtOWM2NS00YTMxLWFjMTctYzc4ZmQ2OWMyNzhhXkEyXkFqcGdeQXVyNDYzMTI3OTI@._V1_FMjpg_UX1000_.jpg"
trailer: "BL8T3xvOsac"
summary: Nonkels is een frisse humoristische reeks die afsteekt tegen de saaie emotionele dramaseries waarmee Vlaanderen vaak probeert uit te pakken. De drie Nonkels spelen hun rol met veel enthousiasme en ze zijn niet bang voor een non-woke grap hier en daar.
rating: 3
tags: ["vlaams", "comedy", "tv"]
featured: true
---

Mijn review voor Nonkels, seizoen 1 en 2. Deze review bevat spoilers, die ik meer naar het einde zal houden. 
Dit is de eerste keer dat ik iets Vlaams review. Maarten heeft er al een paar gedaan over vlaamse series, maar nu doe ik er ook eens eentje, omdat ik van comedy hou en fan ben van de Neveneffecten en hun comedy.

Dit project werd mede gemaakt door twee neven van de Neveneffecten; Jelle De Beule en Koen De Poorter. 
Koen De Poorter heeft meegeschreven en Jelle de Beulen is een van de hoofdacteurs en heeft de reeks mee geschreven. 
Dit duo wordt aangevuld door Rik Verheye, die sinds Callboys in de spotlight staat als typetjesacteur. Ook in deze reeks heeft hij het weer goed gedaan, maar ook de andere acteurs in de serie zetten hun personages net zo goed neer.

Het verhaal gaat over drie broers uit West-Vlaanderen die een totaal verschillend karakter vertonen, maar alle drie hun comedic value volledig uitputten. Een vluchteling uit Cameroen, die ook een soort pen-pall is van Jelle De Beule zijn personage, staat plots voor zijn deur om daar te komen wonen. Als je dit leest en denkt: de opzet is wel heel luchtig, wel dat is het ook. In seizoen 1 is er niet echt een duidelijke rode draad buiten de vluchteling "Innocent" die probeert ingeburgerd te raken en de families die moeten wennen aan zijn aanwezigheid. Elke aflevering heeft wel zijn eigen thema of mini-storyline, hierdoor voelt het toch als een fictiereeks en geen sketchcomedy programma. Deze serie moet je kijken voor de comedy, de one-liners, en de versprekingen van Rik Verheye en niet voor een diepgaand emotioneel verhaal.

Opmerkelijk aan deze serie was ook dat twee van de drie nonkels met make-up ouder en dikker zijn gemaakt, Jelle De Beule en Rik Verheye. Dit leidde mij in het begin af, maar uiteindelijk wen je eraan. Het tweede seizoen heeft ook een meer uitgewerkte verhaallijn dan het eerste seizoen. De karakters evolueren en dat is belangrijk in een serie die speelt met personages die misschien niet allemaal moreel correct ingesteld zijn. In seizoen 2 is er duidelijk evolutie in de personages.

Er komen ook veel cameo's van bekende acteurs voorbij, die het gekke accent van de streek nabootsen. Ik vind het een aanrader als je van Vlaamse series houdt. Ik ben fan van wat dit team neerzet en hoop dat als deze reeks stopt, er nog een andere reeks in leven wordt geblazen met dezelfde mensen. 

Ze zijn ook niet bang om af en toe niet woke te zijn. Je moet weten dat dit comedy is en niet wegdansen voor een non-woke grap van een van de personages. Het is grappig omdat je je kunt inbeelden dat zulke mensen echt bestaan. 

Nonkels is beschikbaar op Streamz of op GoPlay en een frisse humoristische reeks die afsteekt tegen de saaie emotionele dramaseries waarmee Vlaanderen vaak probeert uit te pakken.