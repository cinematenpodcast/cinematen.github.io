---
layout: ../../layouts/ReviewLayout.astro
title: The Last Stop in Yuma County
date: 2024-06-03
soort: 'Film review'
schrijver: 'Yorrick'
thumbnail: "https://d32qys9a6wm9no.cloudfront.net/images/movies/backdrop/6f/c135e2d9cc5f571e9749d01f7b5eda38_1280x720.jpg?t=1712186787"
poster: "https://m.media-amazon.com/images/M/MV5BOTVjN2IxNjUtODEyNy00NjMxLTg0ZGUtZGMwN2E0ZTRhNWEzXkEyXkFqcGdeQXVyMzQwMTY2Nzk@._V1_FMjpg_UX1000_.jpg"
trailer: ""
summary: The Last Stop in Yuma County is 90 minuten aan spanning die doet denken aan de barscène uit Inglourious Basterds. Een onbekende cast zet een nagelbijtende prestatie neer waar je van geniet tot het einde, hoewel de conclusie misschien niet bij iedereen in de smaak kan vallen. 
rating: 4.5
tags: ["film", "thriller"]
featured: true
---

Ik vond de film Last Stop in Yuma County echt een aanrader die voor mij persoonlijk volledig uit het niets kwam. Ik geef hier eerst een klein stukje spoilervrije review want ik vind dat je deze film eigenlijk moet zien zonder dat je er iets over weet. Ik denk dat je zelfs best geen trailers kijkt. Ik heb dat ook niet gedaan. 

Dit is eentje die je heel makkelijk in een druk schema kan plannen want hij duurt ook maar 90 minuten. Perfect voor een film: een anderhalf uurtje vol spanning, vol intriges, vol vraagtekens. De film heeft ook een goeie cast, al zijn er geen bekende gezichten te bespeuren maar dat heeft de film duidelijk niet gemist. Dus als je nog niks over The Last Stop in Yuma County wil weten, is nu de moment om te stoppen met lezen en de film op te zetten. En kom dan daarna maar terug om te lezen wat mijn mening over de film was. 

## Spannend zeeeeeg!

Ik ga geen grote spoilers verklappen, maar ik moet wel, om de film te kunnen reviewen, de setup van het verhaal meegeven. 

Die gaat als volgt: Er is een tankstation in Amerika, in Yuma County, ergens in de Nevada Desert. Dit is eigenlijk het laatste tankstation voor de komende 160 kilometer van de autostrade. Daar kan je dus best je auto vol tanken, anders kan je gestrand geraken in de verlaten woestijn. Maar er is daar iets misgegaan want de tankwagen die het tankstation van benzine voorziet, is die ochtend niet komen opdagen. De pompbediende heeft gebeld met de leverancier en die zei dat de tankwagen onderweg was. Dus nu komen er druppeltjesgewijs een verzameling van reizigers terecht in het tankstation die daar in de diner moeten blijven wachten tot de tankwagen arriveert en ze hun auto kunnen voltanken om dan hun reis verder te zetten.

Je hebt duidelijk twee hoofdpersonages en dan een klein hoopje sidecharacters. Het hoofdpersonage, is de knife salesman, de messenverkoper. We krijgen ook nooit echt een naam van die meneer. Hij is onderweg naar California en moet stoppen om zijn wagen vol te tanken. In de diner werkt er een jonge dame die daar de zaak recht houdt en iedereen voorziet van koffie. 

Nu blijkt er die ochtend een bankoverval te zijn gebeurd ergens in een nabijgelegen county en de twee bandieten zijn ervan doorgegaan met 700.000 dollar. In de jaren 70 zal dat zeker wel een pak geld zijn geweest. Die raken natuurlijk onderweg naar Mexico, ook gestrand. In... you guessed it, The Last Stop in Yuma County. 

Deze setup zorgt dan voor een soort Mexican stand-off-situatie.



## Kort maar krachtig, dit zie je niet vaak meer

De film duurt 90 minuten en die 90 minuten zijn goed benut. De pacing zit heel goed bij deze film. Ik heb nooit het gevoel gehad dat alles snel is gegaan en ook nooit het gevoel dat het veel van hetzelfde begon te worden en eigenlijk alleen maar spanning was om maar spanning te zijn. Nee, er zijn voldoende ontwikkelingen. Dat doen ze natuurlijk heel slim door telkens nieuwe mensen de diner te laten binnenkomen. Zo zorgen ze elke keer voor diezelfde tendens van spanning: Er komen nieuwe mensen binnen, hoe reageren de overvallers? Hoe raken ze hier allemaal levend uit? 

Maar je wilt natuurlijk dat zo'n situatie wel opbouwt en eindigt in een climax die je de nodige voldoening geeft. Ik vond de climax oké, maar niet super. Ik heb het gevoel dat ze voor de meer realistische conclusie zijn gegaan dan voor de meer Hollywoodconclusie van zo'n spannend verhaal. 

Wanneer de climax van start gaat, en "shit hits the fan" zoals ze dat zeggen, dan heb je ook wel echt een moment van wow, amai, dit is wel insane. Je weet nooit 100% waar het naartoe gaat. Je denkt de hele tijd mee met de personages: hoe geraken we hieruit? Hoe gaat het verder? Hoe kunnen we dit oplossen? En de film heeft mij telkens wel verrast met zijn antwoorden op die vragen maar niet genoeg om nadien niet met nog een paar vragen achter te blijven. Maar neemt niet weg dat de rest van de film wel heel goed slaagt in zijn opzet. En dat is ervoor zorgen dat je 90 minuten aan je beeld gekluisterd bent. Het deed mij heel hard denken aan de scène in Inglourious Basterds, waar de undercover Engelsmannen bij de Duitsers in de bar zitten. Ik denk dat iedereen die scène wel kent. Je hebt het gevoel dat ze daar in een hele gevaarlijke situatie zitten en maar één foute move moeten maken om de zaak te laten ontploffen. Die spanning voelde ik bij deze film ook.



## Een goeie onbekende cast

De acteurs hebben het goed gespeeld. Vooral applaus voor de slechterik van deze film. Die heeft niet alleen het uiterlijk van een sleazy bad guy, maar speelt het ook nog eens heel goed. Ik kreeg echt een beetje schrik van die mens. 



The Last Stop in Yuma County is echt een aanrader, eentje die heel verrassend uit de hoek kwam, want ik had er nog niet van gehoord totdat ik reviews van de film had zien verschijnen die zeiden dat deze echt wel een van de beste films van deze maand, misschien dit jaar, is. Kijken dus!