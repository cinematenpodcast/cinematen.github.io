---
layout: ../../layouts/ReviewLayout.astro
title: 'Godzilla x Kong: The New Empire'
date: 2024-04-08
schrijver: 'Yorrick'
soort: 'Film review'
thumbnail: "https://www.hollywoodreporter.com/wp-content/uploads/2024/03/rev-1-GXK-FP-001rv3_High_Res_JPEG-H-2024.jpg?w=1296"
poster: "https://m.media-amazon.com/images/I/71G1xk0qplL.jpg"
trailer: "qqrpMRDuPfc"
summary: "Godzilla x Kong is mindless popcorn fun met niet te veel dialoog. Je genieg van de gevechten en lacht met de comedy relief momentjes van de menselijke personages. De villain is interessant maar te licht onderbouwd, maar dat kan ook gezegd worden over het volledige plot van de film. Dus hersens gewoon uit en genieten van de spectaculaire monstergevechten."
slug: 'godzilla-x-kong-the-new-empire'
draft: false
rating: 2.5
tags: ["film", "actie"]
---

## Een serieuze shift van menselijk naar monsterlijk

Godzilla x Kong: The New Empire. Wat een titel. Dit is al de vijfde in de reeks van de Godzilla-slash-Kong-films en deze keer zijn zijn ze helemaal loco gegaan in hun opgebouwde universum, dat toch wel heel hard verschilt van het universum dat initieel is opgezet geweest in Godzilla uit 2014. 

Want in Godzilla van 2014 heb je heel menselijke, goed geacteerde verhalen. Ik weet nog de story arc van Bryan Cranston, topacteur, die wel wat drama neerzette in een film over een gigantische hagedis. Ook de human casualties door de rampen van Godzilla waren toen echt hartverscheurend. En nu vallen er mensen letterlijk zoals mieren. In deze film zie je niet echt veel mensen sterven bij de gevechten tussen de monsters, wat het duidelijk maakt dat de makers daar eigenlijk geen zak meer om geven. Maar dat past ook wel in het soort film dat Godzilla x Kong: The New Empire uiteindelijk is geworden. 

## Pure popcorn pret

Ik vond het een leuke film. Het was een mindless ontsnapping naar het grote scherm. Dit is pure jongensactie. De kleine tien jarige Yorrick in mij werd helemaal wild toen ik de grote monsters het tegen elkaar zag opnemen. Het is leuk om te zien, maar dat is het ook gewoon. Een beetje popcornfun, met niet al te veel diepgang. 

## Zelfs de acteurs namen het niet te serieus

Je merkt wel dat veel van de acteurs er gewoon in zitten, louter voor de leut, en dat ook gewoon zo ter harte nemen. Dan Stevens, een acteur met toch veel range( zeker als je hem kent van Legion of The Guest), speelt in deze film een soort van Ace Ventura/Chris Pratt uit Jurassic World/een beetje een allround Han Solo-achtige slimme actieheld. En hij vindt het ook gewoon plezant om dat eens te spelen, want dat voel je aan zijn enthousiasme. Met zijn gek Brits accent, zijn grappige comedy-relief-scènes die afspelen op de andere personages was hij voor mij een uitblinker in de cast.

## Een deftige villain zonder dialoog

Het verhaal is wel wat voorspelbaar maar werkt wel naar een goeie villain toe, die in de film misschien iets te weinig aan bod is gekomen. Hij komt ook pas heel laat aan bod in de film. Mini spoiler, de grote slechterik in Godzilla x Kong is.. je raadt het nooit.. een andere aap, Scar King, heet hij. Zijn motieven zijn een beetje vaag, maar hij voelt wel aan als een echte villain, ook al is het een aap. Het is een soort van orang-utan en hij is niet sterker dan Kong, en al zeker niet sterker dan Godzilla, je ziet dat ook aan zijn lichaamsbouw. Hij is wat magerder, langere armen, maar je merkt dan wel dat hij heel slim is. Hij is heel genieperig, heel fox-like, veel sneller en atletischer ook. Hij dodged de zware klappen van King Kong heel makkelijk, waardoor het wel een goede tegenstander is voor King Kong en Godzilla en niet gewoon een derde krachtpatser die sterk maar dom is, zoals in de vorige films wél telkens het geval was.

In de film zitten veel scenes met geen dialoog. King Kong praat niet en de andere apen ook niet en Godzilla eigenlijk ook niet. Dus de scènes tussen die monsters waren wel een challenge voor de makers om er alsnog iets van verhaal in te steken. De emoties worden wel deftig overgebracht. Dialoog is daar duidelijk niet voor nodig. Ik vind het goed dat ze niet zijn begonnen met apentaal te vertalen in ondertitels. Aan de geluiden dat de apen maakten en hun gezichtsuitdrukkingen kon je perfect opmaken waarover ze het hadden en wat ze wouden zeggen.


Als deze film geld heeft opgebracht, is het bijna ongetwijfeld dat er nog zo'n film komt. Alhoewel ze in de volgende film wel iets nieuws gaan moeten doen, zodat die niet te veel lijkt op deze. Want deze leek al heel hard op zijn voorganger, Kong vs. Godzilla.

Uiteindelijk was Godzilla x Kong: The New Empire zijn cinematicket zeker waard. Als je van pure blockbuster-popcorn-fun houdt, dan is deze wel een leuke film om eens te bekijken op een zondagnamiddag als je thuis bent of om gewoon met de maten eens naar de cinema te gaan en te genieten van mindles monsters die elkaar de kop in slaan.
