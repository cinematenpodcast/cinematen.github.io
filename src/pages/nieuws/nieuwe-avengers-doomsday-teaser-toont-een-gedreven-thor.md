---
layout: ../../layouts/NieuwsLayout.astro
title: Nieuwe Avengers Doomsday teaser toont een gedreven Thor
date: 2025-12-30T15:39:53.416+01:00
soort: 'Film'
thumbnail: '/images/article-images/l-intro-1767104019.jpg'
trailer: "1clWprLC5Ak"
slug: 'nieuwe-avengers-doomsday-teaser-toont-een-gedreven-thor'
tags: ["Film"]
---

Marvel blijft nieuwe teasers uitbrengen voor "Avengers: Doomsday". Na het eerste
stukje over Steve Rogers, oftewel Captain America, is er nu een nieuwe teaser
die in de focus staat van Thor. Het filmpje draaide eerst in de bioscoop, net
zoals de vorige teaser, en is daarna officieel online gezet. Zoals vaker
gebeurt, lekten beide teasers al uit voordat Marvel ze zelf kon releasen.

Chris Hemsworth is opnieuw te zien als Thor en hij heeft opnieuw kort haar, net
zoals in "Thor: Ragnarok". In de teaser richt hij zich tot zijn vader Odin en
vraagt om kracht voor nog één laatste gevecht. Daarna wil hij naar huis
terugkeren, naar zijn geadopteerde dochter Love, die we leerden kennen aan het
einde van "Thor: Love and Thunder".

Deze focus op kinderen blijkt een terugkerend thema in de vrijgegeven beelden.
Eerder zagen we al een teaser waar Steve Rogers een baby vasthoud, vermoedelijk
zijn eigen kind, en bij de Fantastic Four wordt een kind ontvoerd. In
tegenstelling tot Thor's recente, meer komische optredens, is de toon in deze
teaser serieus en gedreven. Wij denken daarom dat Thor misschien wel een groot
offer zal brengen in de nieuwe film.

Chris Hemsworth gaf eerder aan niet tevreden te zijn met hoe zijn personage werd
neergezet in "Thor: Love and Thunder" en wil de fans een betere versie van de
God van de Donder tonen. Misschien is "Avengers: Doomsday" zijn kans om dat waar
te maken, of anders een eventuele "Thor 5".

De Thor-teaser heeft in de bioscoop de plaats ingenomen van de Steve
Rogers-teaser, die vorige week voor "Avatar: Fire and Ash" werd getoond. De
release van "Avengers: Doomsday" staat gepland voor 18 december 2026, nog ver
weg, maar Marvel begint nu al met de hype op te bouwen. Opvallend is dat op
diezelfde dag ook "Dune: Part 3" uitkomt, een herhaling van de
"Barbenheimer"-strijd van vorig jaar.

Er gaan geruchten dat er nog meer van dit soort teasers aankomen. De volgende
zou wel eens over de X-Men kunnen gaan, waarvan ook al beeldmateriaal is
uitgelekt. Wij hopen ook op een eerste glimp van de grote slechterik Doctor
Doom, gespeeld door Robert Downey Jr.