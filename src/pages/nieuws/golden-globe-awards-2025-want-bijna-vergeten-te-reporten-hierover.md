---
layout: ../../layouts/NieuwsLayout.astro
title: Golden Globe Awards 2025 (want bijna vergeten te reporten hierover)
date: 2025-01-09T21:01:00.878+01:00
soort: 'Film'
thumbnail: '/images/article-images/golden-globes-2025-winners-list.jpg'
trailer: ""
slug: 'golden-globe-awards-2025-want-bijna-vergeten-te-reporten-hierover'
tags: ["Film"]
---

Op zondag 5 januari 2025 werden de 82ste Golden Globe Awards gehouden in het
Beverly Hilton in Beverly Hills, Californië. Deze avond was gevuld met sterren,
spanning en veel verrassingen. Nikki Glaser, een bekende comedian, was de
gastvrouw van het evenement en zorgde voor veel gelach in de zaal.

De grote winnaar van de avond was de film "Emilia Pérez". Deze film won de prijs
voor beste muzikale of komediefilm. Ook kreeg de film de prijs voor beste
niet-Engelstalige film. Het nummer "El Mal" uit de film won de prijs voor beste
origineel lied.

Adrien Brody kreeg de prijs voor beste acteur in een dramafilm voor zijn
indrukwekkende rol in "The Brutalist", dat ook de prijs voor beste dramafilm
won.

De prijs voor beste dramaserie ging naar "Shogun". Vooraanstaande acteurs zoals
Anna Sawai en Hiroyuki Sanada wonnen ook Globes voor hun acteerwerk in de serie.

De comedyserie "Hacks" werd ook beloond. Jean Smart won de prijs voor beste
actrice in een musical of comedy, terwijl de show zelf werd bekroond als beste
TV-serie in die categorie.

Demi Moore, Zoe Saldaña, en Kieran Culkin waren ook onder de winnaars van de
avond. Demi Moore won de prijs voor beste actrice in een muzikale of komediefilm
voor haar rol in "The Substance". Kieran Culkin werd bekroond als beste acteur
in een bijrol voor zijn werk in "A Real Pain" en Zoe Saldaña won voor beste
actrice in een bijrol voor haar rol in “Emilia Pérez”.

Deze Golden Globes waren bijzonder omdat ze het resultaat waren van een nieuw
stemproces. Een diverse groep journalisten uit verschillende landen stemde dit
keer, in plaats van de Hollywood Foreign Press Association, die jarenlang de
prijzen organiseerde. Over of dit nu ook effectief beter was voor de resultaten
kan best zelf oordelen.