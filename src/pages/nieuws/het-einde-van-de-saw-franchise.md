---
layout: ../../layouts/NieuwsLayout.astro
title: Het einde van de Saw franchise?
date: 2025-03-18T12:19:50.766+01:00
soort: 'Film'
thumbnail: '/images/article-images/sawxo.jpg'
trailer: ""
slug: 'het-einde-van-de-saw-franchise'
tags: ["Film"]
---

De nieuwste film van de horrorfranchise Saw, Saw XI, is blijkbaar geannuleerd.
De film zou eerst uitkomen in september 2024, maar deze datum werd al naar
september 2025 verschoven. Het plan was om het verhaal van Saw X verder te
vertellen, dat in 2023 een groot succes was.

Volgens berichten was er veel frustratie en ruzie achter de schermen. Dit begon
in januari 2024 en leidde ertoe dat de film maar niet van de grond kwam. Een
bron van Bloody Disgusting, die dicht bij de productie staat, heeft gezegd dat
het project nu "100% dood" is. Ondanks dat Lionsgate, de studio achter de films,
niet in detail is gegaan over de situatie, lijkt de strijd tussen de producenten
de oorzaak van de annulering te zijn.

Tobin Bell, die bekend staat om zijn rol als Jigsaw, had moeten terugkeren om
opnieuw de rol van John Kramer te spelen. Andere acteurs uit de eerdere films,
zoals Shawnee Smith en Costas Mandylor, zouden ook terugkeren. We tasten nu in
het duister over wat er met de franchise gaat gebeuren.