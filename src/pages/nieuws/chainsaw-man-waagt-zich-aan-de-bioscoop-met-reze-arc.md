---
layout: ../../layouts/NieuwsLayout.astro
title: Chainsaw Man waagt zich aan de bioscoop met Reze Arc
date: 2025-10-23T18:19:48.756+02:00
soort: 'Film'
thumbnail: '/images/article-images/l-intro-1761234713.jpg'
trailer: ""
slug: 'chainsaw-man-waagt-zich-aan-de-bioscoop-met-reze-arc'
tags: ["Film"]
---

Chainsaw Man krijgt zijn eerste bioscoopfilm. “Chainsaw Man - The Movie: Reze
Arc” brengt de populaire anime naar het witte doek, nadat we hem eerst alleen op
televisie zagen. Studio MAPPA, dat ook verantwoordelijk is voor de serie, staat
opnieuw achter de productie.

De film is gebaseerd op de Bomb Girl arc uit de manga, in het Japans bekend als
Gekijō-ban Chensōman Reze-hen. In Japan draaide de film al vanaf 19 september
2025, maar nu komt hij wereldwijd naar meer dan 80 landen. In Amerika is de film
te zien vanaf 24 oktober 2025.

We volgen opnieuw Denji, die eerst voor de yakuza werkte om de schuld van zijn
ouders af te lossen. Nadat hij bijna werd vermoord door de yakuza, sloot hij een
pact met zijn hond Pochita, een duivel die op een kettingzaag lijkt. Hierdoor
fuseerden ze en werd Denji Chainsaw Man.

In de film ontmoet Denji het mysterieuze meisje Reze, wat leidt tot het
gevaarlijkste gevecht tot nu toe. Tegen een achtergrond van duivels, jagers en
geheime vijanden vecht Denji voor liefde in een wereld zonder overlevingsregels.

De film werd voor het eerst aangekondigd op Jump Festa 2024 op 17 december 2023.
Later volgden trailers die de Bomb Girl arc bevestigden, waarvan een hint al te
zien was na de aftiteling van de anime-serie. Tijdens AnimeJapan op 23 maart
2025 kregen we de Japanse releasedatum en character designs te zien. Op 31 maart
2025 werd de wereldwijde release bevestigd. Tijdens Anime Expo op 4 juli 2025
onthulden ze de openingssong "IRIS OUT" van Kenshi Yonezu en op 14 augustus 2025
de eindtrack "JANE DOE" gezongen door Hikaru Utada.

Net zoals bij de serie is er een post-credits scene die het verhaal afsluit. Wij
raden aan om te blijven zitten tot het allerlaatste moment, want het is zeker de
moeite waard.

Met de groeiende populariteit van anime, zeker na successen zoals Demon Slayer,
kijken wij uit naar deze nieuwe Chainsaw Man film in de bioscoop.