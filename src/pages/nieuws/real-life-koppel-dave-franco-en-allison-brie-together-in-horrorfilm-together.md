---
layout: ../../layouts/NieuwsLayout.astro
title: Real life koppel Dave Franco en Allison Brie together in horrorfilm Together
date: 2025-05-07T11:09:33.264+02:00
soort: 'Film'
thumbnail: '/images/article-images/maxresdefault.jpg'
trailer: "aSR8mOPBa0I"
slug: 'real-life-koppel-dave-franco-en-allison-brie-together-in-horrorfilm-together'
tags: ["Film"]
---

Together, geregisseerd door Michael Shanks, is een aankomende horrorfilm. De
film draait om het koppel Tim en Millie, gespeeld door het echte celebrity
koppel Alison Brie en Dave Franco, dat in de problemen zit, zowel met hun
relatie als met een mysterieuze kracht die hen bedreigt.

In de film zijn Tim en Millie al een tijd samen. Ze besluiten om naar het
platteland te verhuizen, weg van de drukte van de stad, maar dit brengt
problemen met zich mee. Hun relatie staat op het spel en de spanning tussen hen
neemt toe. Millie vertelt een therapeut dat zij en Tim niet echt op dezelfde
golflengte zitten. Volgens haar zijn ze gewoon tevreden, maar dat is niet genoeg
voor de liefde die ze willen voelen.

De trailer begint met het koppel dat worstelt met hun gevoelens. Terwijl ze in
hun nieuwe huis zijn, komt er een onbekend en angstaanjagend wezen in hun leven.
Het koppel probeert hun problemen op te lossen, maar hun situatie verslechtert
steeds meer. In een griezelig moment worden hun lippen aan elkaar gekleefd na
een pijnlijke kus.

Together is een voorbeeld van body horror, een genre dat recent nog een knaller
kreeg met The Substance.

De muziek van de trailer is een cover van het nummer “Happy Together” van The
Turtles, een griezelige versie die goed gepaard gaat met de horrorbeelden op het
scherm.

De film is momenteel al goed ontvangen door de reviewers en critici en heeft een
rating van 100% op Rotten Tomatoes.De film komt uit op 30 juli.