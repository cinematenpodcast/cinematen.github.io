---
layout: ../../layouts/NieuwsLayout.astro
title: Lage cijfers voor Star Wars Skeleton Crew, krijgen we nog een tweede seizoen?
date: 2025-01-14T23:25:12.586+01:00
soort: 'tv'
thumbnail: '/images/article-images/l-intro-1736879615.jpg'
trailer: ""
slug: 'lage-cijfers-voor-star-wars-skeleton-crew-krijgen-we-nog-een-tweede-seizoen'
tags: ["tv"]
---

Star Wars: Skeleton Crew is een nieuwe serie die op Disney+ te zien is. De serie
heeft veel aandacht gekregen, vooral omdat het van de regisseur van Spider-Man,
Jon Watts, is emet de topacteur Jude Law in één van de hoofdrollen. De serie
vertelt het verhaal over een groep kinderen die op avontuur gaan in het Star
Wars-universum.

In de eerste week dat Skeleton Crew op de streamingdienst kwam, waren de
kijkcijfers de laagste van alle Star Wars-series tot nu toe. De serie heeft
zelfs niet genoeg kijkers gehad om in de top 10 van Disney+ te komen. Het aantal
minuten dat naar de eerste twee afleveringen is gekeken, was minder dan 382
miljoen. Dit is 20% minder dan de vorige serie, The Acolyte, die ook slecht
presteerde.

De reacties van kijkers op Skeleton Crew zijn gemengd. Wij vinden het alvast een
geslaagde serie die een leuk en intrigerend verhaal vertelt zonder al te veel
onnodig ingewikkelde lore mee te geven. De jonge acteurs in de serie, zoals Ravi
Cabot-Conyers en Ryan Kiera Armstrong, hebben ook veel positieve aandacht
gekregen. Ze brengen frisse energie naar het verhaal, maar zelfs dat heeft niet
geholpen om de kijkers aan te trekken.

Vanwege de lage kijkcijfers is er nu onzekerheid over een tweede seizoen van
Skeleton Crew. Disney heeft niet duidelijk gemaakt wat de toekomst voor de show
is, en dat is zorgwekkend. Als de kijkcijfers niet verbetert, lijkt het
misschien zelfs dat Disney minder nieuwe originele series wil maken en ze alleen
terug willen grijpen naar bekende verhalen en populaire personages.

We hopen dat de makers hun verhaal kunnen voortzetten. De Star Wars-franchise
kent veel ups en downs, maar Skeleton Crew was nu net één van betere pogingen.
Het blijft dus afwachten wat de toekomst zal brengen voor deze avontuurlijke
serie.