---
layout: ../../layouts/NieuwsLayout.astro
title: Het Conjuring universum krijgt een onverwachte prequel
date: 2025-10-30T17:49:09.134+01:00
soort: 'Film'
thumbnail: '/images/article-images/l-intro-1761841650.jpg'
trailer: ""
slug: 'het-conjuring-universum-krijgt-een-onverwachte-prequel'
tags: ["Film"]
---

We dachten dat het afgelopen was met The Conjuring: Last Rites, maar het
universum blijft groeien. Er komt waarschijnlijk een nieuwe prequel film die
zich afspeelt vóór de andere films. Er zijn nog niet veel details bekend, de
filmmaatschappij is nog aan het praten met een regisseur. Het is ook onzeker of
Vera Farmiga en Patrick Wilson terugkomen als Ed en Lorraine Warren. Misschien
keren de acteurs die de jonge Warrens speelden wel terug.

The Conjuring: Last Rites is de negende film in het universum, waarin de Warrens
een familie met enge problemen helpen. Wij vonden het een van de beste films uit
de reeks, hoewel sommigen onder ons het niet de allerengste vonden. We waren het
er wel over eens dat Patrick Wilson en Vera Farmiga weer uitstekend acteerden.
Hun personages tonen veel emotie, met verdrietige momenten waarvan sommigen
onder ons moesten huilen. Mia Tomlinson, die dochter Judy speelt, krijgt veel
complimenten voor haar acteerwerk. De film is de langste van alle Conjuring
films, wat soms wat trager aanvoelde. De Smurl familie krijgt volgens ons niet
zo veel aandacht, maar voor ons als fans van de enge pop Annabelle is er goed
nieuws: zij heeft een leuke rol.

Een van de spin-off films die we erg appreciëren is Annabelle: Creation, die het
ontstaan van de enge pop toont. Het verhaal speelt zich af in 1955 waar een
popmaker en zijn vrouw hun dochter Annabelle verliezen bij een ongeluk. Om hun
dochter weer te zien, maken ze een deal met een demon die in een pop gaat
zitten. Later vormen de demon een groot gevaar voor een zuster en een groep
weesmeisjes die in hun huis komen wonen. Wij vinden Annabelle: Creation de beste
spin-off film. Regisseur David F. Sandberg kreeg veel lof omdat hij de film niet
alleen eng, maar ook zielig maakte. We begrijpen het verdriet van de popmaker en
zijn vrouw, en de film legt perfect uit hoe angst en verdriet mensen in de
problemen kunnen brengen.

Het is best verrassend dat er nu een nieuwe prequel komt, want we dachten
allemaal dat Last Rites echt het einde was. De film heeft bijna een half miljard
dollar verdiend, wat ongetwijfeld meespeelt in de beslissing voor nog een film.
Er wordt ook gewerkt aan een televisieserie over het Conjuring universum. Het
lijkt erop dat de verhalen over de Warrens en hun enge vijanden nog lang niet
klaar zijn.