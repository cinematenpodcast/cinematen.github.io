---
layout: ../../layouts/NieuwsLayout.astro
title: Hier is de trailer voor Daredevil Born Again
date: 2025-01-15T16:19:43.582+01:00
soort: 'tv'
thumbnail: '/images/article-images/l-intro-1736944011.jpg'
trailer: "7xALolZzhSM"
slug: 'hier-is-de-trailer-voor-daredevil-born-again'
tags: ["tv"]
---

Daredevil keert terug en dit keer op Disney+. Het is een spannend moment voor de
held Matt Murdock, gespeeld door Charlie Cox. Hij werd eerst beroemd door de
Netflix-serie "Daredevil", maar na een aantal seizoenen werd de show stopgezet.
Veel mensen waren verdrietig dat de serie eindigde, maar de hoop dat Daredevil
zou terugkomen bleef bestaan.

Na zijn verwelkoming in de Marvel Cinematic Universe (MCU) met een korte rol in
"Spider-Man: No Way Home" en "She-Hulk: Attorney at Law", kunnen we nu echt
terug naar zijn verhaal. De nieuwe serie heet "Daredevil: Born Again" en
verschijnt op 4 maart op Disney+.

In deze nieuwe serie zien we weer vertrouwde gezichten. Naast Charlie Cox komt
ook Vincent D'Onofrio terug als de slechterik Wilson Fisk, ook wel bekend als
Kingpin. Deborah Ann Woll is er weer als Karen Page en Elden Henson speelt
opnieuw Foggy Nelson. Jon Bernthal, die de Punisher speelt, keert ook terug, en
we krijgen zelfs de terugkeer van Bullseye te zien.

De productie van de serie had wat problemen, de serie is zelfs een volledige
rewrite ondergaan nadat Kevin Feige de eerste reeks aan scenario's de vuilbak in
kieperde. Marvel Studios wil ervoor zorgen dat de serie aan de verwachtingen van
het publiek voldoet en aan de nieuwe trailer houden ze hun slagen deze keer niet
in (pun intended). Niet alleen Daredevil vecht erop los maar we zien ook Fisk
een paar mannen een goed pak rammel geven. De actie en vecht choreografie zit
duidelijk al goed, nu alleen nog hopen dat er ook genoeg aandacht is besteed aan
een goed en meeslepend verhaal.
