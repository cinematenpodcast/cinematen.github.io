---
layout: ../../layouts/NieuwsLayout.astro
title: Dinooootijd in de teaser voor Jurassic World Rebirth
date: 2025-02-05T22:48:04.797+01:00
soort: 'Film'
thumbnail: '/images/article-images/jurassicrebirth-trailer.jpg'
trailer: "jan5CFWs9ic"
slug: 'dinooootijd-in-de-teaser-voor-jurassic-world-rebirth'
tags: ["Film"]
---

De nieuwste film uit de Jurassic Park franchise, genaamd Jurassic World:
Rebirth, komt op 2 juli in de bioscoop. Dit is het vierde deel van de Jurassic
World serie en de zevende film over de bekende dinoparken en het verhaal speelt
zich vijf jaar af na de gebeurtenissen in Jurassic World: Dominion.

In deze film volgen we een team van wetenschappers dat op een belangrijke missie
gaat. Ze moeten genetische monsters verzamelen van drie enorme dinosaurussen die
in de lucht, op het land en in de zee leven. De aarde is veranderd en niet meer
geschikt voor dinosaurussen om in te leven. De overgebleven dinosaurussen zijn
nu enkel nog te vinden in gebieden waar ze ooit gekweekt zijn. Het DNA van deze
enorme wezens kan mogelijk helpen bij het maken van een levensreddende medicijn
voor mensen.

Scarlett Johansson speelt de rol van Zora Bennett, een expert die speciale
opdrachten uitvoert. Jonathan Bailey speelt de paleontoloog Dr. Henry Loomis en
Mahershala Ali is Duncan Kincaid, de teamleider die Zora vertrouwt om naar de
dinoâ€™s te leiden. De film wordt geregisseerd door Gareth Edwards, gekend van
Godzilla en Rogue One, en het script is geschreven door David Koepp, die ook aan
het originele Jurassic Park script heeft gewerkt.

In het verhaal worden Zora en Duncan verbonden met een gezin dat vastzit op een
eiland. Dit gezin, geleid door Manuel Garcia-Rulfo, is schipbreuk geleden door
aanval van agressieve zeedinosaurussen. Samen moeten ze geheimen ontdekken die
al jaren verstopt zijn op het eiland.

De trailer geeft al een indruk van de spannende momenten die we kunnen
verwachten. Fans van de franchise kunnen zich voorbereiden op nieuwe
ontdekkingen en gevaren in deze prachtige wereld.