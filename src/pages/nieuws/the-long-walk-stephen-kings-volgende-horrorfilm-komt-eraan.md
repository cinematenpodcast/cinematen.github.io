---
layout: ../../layouts/NieuwsLayout.astro
title: The Long Walk Stephen Kings volgende horrorfilm komt eraan!
date: 2025-09-06T17:16:30.574+02:00
soort: 'Film'
thumbnail: '/images/article-images/l-intro-1757022266.jpg'
trailer: ""
slug: 'the-long-walk-stephen-kings-volgende-horrorfilm-komt-eraan'
tags: ["Film"]
---

Er komt een nieuwe verfilming van een Stephen King boek genaamd "The Long Walk".
We kennen Stephen King natuurlijk als de meester van de horror, wiens boeken al
talloze keren zijn verfilmd. Iconische films zoals "The Shining" en "The
Shawshank Redemption" zijn hier het levende bewijs van.

Het verhaal van "The Long Walk" draait om een groep jongens die meedoen aan een
bizarre wandelwedstrijd. De regel is simpel maar wreed: ze moeten continu lopen
aan een snelheid van drie mijl per uur. Wie vertraagt of stopt, krijgt een
waarschuwing. Drie waarschuwingen en je bent uitgeschakeld, voor altijd. De
winnaar krijgt alles wat zijn hartje begeert, voor de rest van zijn leven.

De film heeft een sterke cast met Cooper Hoffman, David Jonsson en Mark Hamill,
die we vooral kennen als Luke Skywalker uit Star Wars. Regisseur Francis
Lawrence, die ook "Constantine" maakte, neemt de regie voor zijn rekening.

Het boek waarop de film gebaseerd is, verscheen al in 1979 onder Kings
pseudoniem Richard Bachman. Al jaren hopen we op een verfilming en nu is het
eindelijk zover. De release is gepland voor 12 september 2025.

De verwachtingen voor de openingsopbrengsten zijn niet overdreven hoog. In de
Verenigde Staten wordt gerekend op 6 tot 11 miljoen dollar. Maar de film is met
een bescheiden budget van minder dan 25 miljoen dollar gemaakt, waardoor hij
niet extreem veel hoeft binnen te halen om winst te maken.

Wel krijgt "The Long Walk" stevige concurrentie. In dezelfde periode komen onder
meer "Demon Slayer: Kimetsu no Yaiba Infinity Castle" (verwacht opbrengst van 50
miljoen dollar of meer), "Downton Abbey: The Grand Finale" (15-20 miljoen
dollar), "Spinal Tap II: The End Continues" en een heruitgave van "Toy Story"
uit. Ook "The Conjuring: Last Rites" draait dan nog in de zalen.

Stephen King-verfilmingen zijn de laatste jaren wisselvallig wat opbrengsten
betreft. Waar "It" in 2017 een groot succes was, flopten "The Dark Tower" (2017)
en "Firestarter" (2022). Recentelijk bracht "The Life of Chuck" in juni 2025
maar 10 miljoen dollar op. Toch kijken we uit naar meer King-verfilmingen, zoals
de remake van "The Running Man".

Gelukkig zijn de eerste recensies voor "The Long Walk" veelbelovend. Dat,
gecombineerd met het lage budget en het feit dat horrorfilms vaak goed presteren
in september, zou wel eens in het voordeel van de film kunnen werken. Of hij
zich tussen de concurrentie kan doorzetten, valt af te wachten.