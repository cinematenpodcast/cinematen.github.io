---
layout: ../../layouts/NieuwsLayout.astro
title: Adil en Bilall maken een vlaamse film over Sanda Dia
date: 2025-02-20T12:49:03.885+01:00
soort: 'Film'
thumbnail: '/images/article-images/Adil_%26_Bilall.jpg'
trailer: ""
slug: 'adil-en-bilall-maken-een-vlaamse-film-over-sanda-dia'
tags: ["Film"]
---

Regisseurs Adil El Arbi en Bilall Fallah werken aan een nieuwe film over het
verhaal van Sanda Dia, een student die in 2018 overleed na een gevaarlijke
studentendoop van de vereniging Reuzegom. De film wordt gemaakt in samenwerking
met het Brusselse productiehuis Komoko.

Het verhaal van Sanda Dia is gebaseerd op twee belangrijke boeken. Het eerste
boek is geschreven door zijn vader, Ousmane Dia, met de titel "Ze hebben mijn
zoon vermoord". Het tweede boek is "De doop die leidde tot de dood" van
journalist Pieter Huyberechts. Beide boeken vertellen over de tragische
gebeurtenis en de schok die het in België veroorzaakte.

Adil en Bilall, die eerder al succesvolle films maakten zoals Patser, Patsers en
Bad Boys 3 & 4, zeggen dat ze erg onder de indruk zijn van de kracht en moed van
Sanda's vader. Ze beschrijven de film als een liefdesbrief van Papis Dia aan
zijn zoon. De regisseurs hebben al langer de wens om dit verhaal te vertellen.

Voor de film wordt het scenario geschreven door Raf Njotea. Hij is bekend van de
serie 'Dertigers'. Het productiehuis Komoko heeft als doel om gedurfde en
maatschappelijk relevante films te maken. De dood van Sanda Dia heeft een groot
gesprek op gang gebracht in België over racisme, rechtvaardigheid en
verantwoordelijkheid. Dus dat valt wel mooi in dit lijstje.

De regisseurs zijn zich bewust van de belangrijkheid van het verhaal. Ze willen
dat de film de verschillende kanten van deze zaak toont. Dit project bevindt
zich nog in een vroeg stadium. De opnames en de releasedatum zijn nog niet
bekend. Er zijn al wel ideeën voor de cast, met mogelijke bekende acteurs zoals
Matthias Schoenaerts en Omar Sy.