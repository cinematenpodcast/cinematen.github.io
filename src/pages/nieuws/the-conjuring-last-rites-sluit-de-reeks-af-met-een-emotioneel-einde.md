---
layout: ../../layouts/NieuwsLayout.astro
title: The Conjuring Last Rites sluit de reeks af met een emotioneel einde
date: 2025-09-06T22:17:13.072+02:00
soort: 'Film'
thumbnail: '/images/article-images/l-intro-1757116020.jpg'
trailer: ""
slug: 'the-conjuring-last-rites-sluit-de-reeks-af-met-een-emotioneel-einde'
tags: ["Film"]
---

The Conjuring: Last Rites is waarschijnlijk de laatste film in de reeks en de
negende overall. We volgen opnieuw Ed en Lorraine Warren, opnieuw vertolkt door
Patrick Wilson en Vera Farmiga. Deze keer draait het niet alleen om een nieuwe
zaak, maar ook om hun dochter Judy, die nu volwassen is en wordt gespeeld door
Mia Tomlinson.

Judy heeft net als haar moeder een gave: ze ziet dingen die anderen niet zien.
Een demon maakt hier handig gebruik van door via een spiegel de vorm aan te
nemen van de enge pop Annabelle. In tegenstelling tot vorige films, waar
Annabelle vooral passief was, wordt ze nu actief: ze wordt groot en rent achter
Judy aan.

De film heeft twee verhaallijnen. Enerzijds is er de familie Smurl, die last
heeft van een demon in hun huis. Anderzijds zijn de Warrens, die eigenlijk met
pensioen zijn, maar opnieuw het doelwit worden van het kwaad. Judy loopt hierbij
het meeste gevaar.

We herkennen veel elementen uit eerdere films: een hond in gevaar, kaarsen, oude
speelgoeddoosjes en de waarschuwing van Ed over de spullen in de kelder. Ook
zijn er cameoâ€™s van personages uit vorige delen.

De film duurt meer dan twee uur en bevat veel jumpscares. Soms besteedt hij te
veel tijd aan het gezinsleven van de Warrens, met lieve momenten zoals feestjes
en picknicks die lang duren. Annabelle, die al sinds het begin populair is,
wordt deze keer gebruikt om Judy bang te maken, wat logisch aanvoelt gezien hun
geschiedenis.

The Conjuring: Last Rites voelt als een afsluiter waar alles samenkomt, vooral
voor Judy. Ze moet leren haar angsten onder ogen te zien, met de hulp van haar
ouders. Of dit echt de allerlaatste film is, weten we niet zeker, maar voor nu
is het een einde waar we naar uitkeken. De film is nu te zien in de bioscoop.