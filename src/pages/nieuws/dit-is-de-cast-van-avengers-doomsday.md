---
layout: ../../layouts/NieuwsLayout.astro
title: Dit is de cast van Avengers Doomsday!
date: 2025-03-27T11:17:13.362+01:00
soort: 'Film'
thumbnail: 'https://www.pedestrian.tv/wp-content/uploads/2025/03/Doomsday-cast-list.jpg
'
trailer: ""
slug: 'dit-is-de-cast-van-avengers-doomsday'
tags: ["Film"]
---

Marvel Studios heeft aangekondigd dat de productie van de film Avengers:
Doomsday is gestart. De film komt op 1 mei 2026 in de bioscoop. Tijdens een
livestream van meer dan vijf uur onthulde Marvel de cast van de film. De
regisseurs Anthony en Joe Russo, die eerder ook Avengers: Infinity War en
Avengers: Endgame hebben gemaakt, zijn terug om deze nieuwe Avengers-film te
leiden.

We kunnen Thor, Loki, de nieuwe Captain America en Ant-Man terug verwachten. De
nieuwe Fantastic Four en Thunderbolts zijn ook van de partij. Daarnaast zijn er
ook andere oude personages zoals Shuri, Namor the Submariner & Shang-Chi die we
weer zien verschijnen.

Een grote verrassing was dat er een reeks X-Men personages uit de Fox films
terugkeren zoals Patrick Stewart als Professor X, Ian McKellen als Magneto, Alan
Cumming als Nightcrawler, Kelsey Grammer als Beast, Rebecca Romijn als Mystique
en James Marsden als Cyclops!

Channing Tatum krijgt ook nog eens een kans om zijn geliefde personage Gambit te
vertolken en last but not least hebben we Robert Downey Jr. die zijn rol als
Iron Man heeft achtergelaten, maar nu terugkomt als Victor von Doom, ook wel
bekend als Doctor Doom.

Marvel bevestigde dat er ook veel aandacht is voor het beschermen van de
geheimen van de film. De Russo-broers hebben verklaard dat ze speciale
maatregelen nemen om ervoor te zorgen dat er geen spoilers naar buiten komen. Ze
filmen op locaties die zorgvuldig zijn gekozen om te voorkomen dat mensen foto's
maken. Dit helpt om de verrassing te behouden.

Er zijn jammer genoeg ook een heleboel personages die we deze keer niet zullen
zien verschijnen, onder andere Spider-Man (Tom Holland), Spider-Man (Andrew
Garfield) & Spider-Man (Tobey McGuire), Doctor Strange & Hulk maar ook geen
Deadpool & Wolverine. Waarschijnlijk om deze nog achter de hand te houden voor
de opvolger Avengers Secret Wars die op 7 mei 2027 in de bioscoop komt.
Hieronder kan je de volledige lijsten van personages terugvinden die we wel gaan
zien in de film alsook een lijst van personage die we niet zullen zien in
Avengers Doomsday.