---
layout: ../../layouts/NieuwsLayout.astro
title: Jesse Eisenberg keert niet terug als Zuckerberg in The Social Reckoning
date: 2025-10-31T17:22:55.364+01:00
soort: 'Film'
thumbnail: '/images/article-images/l-intro-1761923304.jpg'
trailer: ""
slug: 'jesse-eisenberg-keert-niet-terug-als-zuckerberg-in-the-social-reckoning'
tags: ["Film"]
---

Er komt een vervolg op The Social Network, de film over het ontstaan van
Facebook. The Social Reckoning zal echter zonder Jesse Eisenberg als Mark
Zuckerberg worden gemaakt. In de originele film vertolkte Eisenberg de rol van
de Facebook-oprichter zo overtuigend dat hij er een Oscarnominatie voor kreeg.

Eisenberg legde uit dat zijn afwezigheid niets te maken heeft met de kwaliteit
van de nieuwe film. Hij vindt het script briljant, maar persoonlijk is hij
verder gegaan in zijn carrière. De afgelopen jaren focuste hij zich op kleinere
films en eigen regieprojecten. De rol van Zuckerberg past daar simpelweg niet
meer bij.

Zijn plaats wordt ingenomen door Jeremy Strong, bekend van Succession. Strong
heeft eerder samengewerkt met Aaron Sorkin, die zowel het scenario schrijft als
regisseert. Strong noemt het script uitzonderlijk goed en actueel, en belooft de
rol met grote zorg in te vullen. Hij is niet van plan om contact op te nemen met
Eisenberg over de vertolking - hij wil Zuckerberg op zijn eigen manier
vormgeven.

The Social Reckoning speelt zich jaren na de eerste film af en volgt Frances
Haugen, een voormalig Facebook-medewerkster gespeeld door Mikey Madison. Samen
met journalist Jeff Horowitz (Jeremy Allen White) bracht ze misstanden bij het
bedrijf aan het licht. Ook Bill Burr en Wunmi Mosaku hebben rollen in de film,
die op 9 oktober 2026 in de bioscoop komt.

The Social Network was een enorm succesvolle film die meerdere prijzen won. Wij
zijn dan ook erg benieuwd of het vervolg, zonder Eisenberg en origineel
regisseur David Fincher, dezelfde impact kan maken. Met een nieuw team en een
actueel verhaal heeft het in ieder geval alle ingrediënten voor een interessante
film.