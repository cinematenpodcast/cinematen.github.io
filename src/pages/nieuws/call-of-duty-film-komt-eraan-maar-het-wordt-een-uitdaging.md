---
layout: ../../layouts/NieuwsLayout.astro
title: Call of Duty film komt eraan, maar het wordt een uitdaging
date: 2025-09-02T18:37:02.806+02:00
soort: 'Film'
thumbnail: '/images/article-images/l-intro-1756827977.jpg'
trailer: ""
slug: 'call-of-duty-film-komt-eraan-maar-het-wordt-een-uitdaging'
tags: ["Film"]
---

Paramount en Activision hebben hun krachten gebundeld om een live-action film te
maken gebaseerd op Call of Duty. Deze game reeks is immens populair, met meer
dan 500 miljoen verkochte spellen en zo’n 100 miljoen actieve spelers in
Warzone.

David Ellison, de baas van Paramount en zelf een groot fan van de game, noemt
dit project een droom die uitkomt. Hij heeft talloze uren in de game gespeeld en
belooft dat ze alles op alles zullen zetten om een film te maken die net zo goed
is als de games. Het doel is om zowel ons, de trouwe fans, als nieuwe kijkers te
kunnen bekoren.

De uitdaging ligt erin dat Call of Duty niet werkt met vaste personages zoals
bijvoorbeeld Mario dat wel heeft. De games draaien vooral rond oorlogsthema’s,
van de Tweede Wereldoorlog tot moderne conflicten. Hoe ze dat gaan vertalen naar
een boeiend verhaal voor het grote scherm, is nog even afwachten.

Eerder waren er al plannen voor een Call of Duty film, maar die zijn nooit van
de grond gekomen. Nu hoopt Activision-baas Rob Kostich dat de samenwerking met
Paramount wél tot een spannende en succesvolle film zal leiden. Paramount heeft
recent ook de Duffer Brothers (van Stranger Things) in huis gehaald, wat
wellicht extra creatieve kracht moet geven.

Het succes van de recente Minecraft film, die bijna een miljard dollar opbracht,
geeft moed. Call of Duty is al zestien jaar op rij de best verkopende game in
Amerika, dus de potentie is er. Ellison mikt op eenzelfde niveau als Top Gun:
Maverick, waar hij ook aan meewerkte.

Er is nog geen releasedatum, want ze staan nog aan het begin. Eerst moet er een
script komen en een regisseur worden gevonden. We kijken er naar uit, maar het
zal nog even duren voor we resultaat zien.