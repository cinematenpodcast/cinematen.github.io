---
layout: ../../layouts/NieuwsLayout.astro
title: Hier is de eerste teaser van Fantastic Four First Steps
date: 2025-02-05T22:22:56.187+01:00
soort: 'Film'
thumbnail: '/images/article-images/fantastic-four-first-steps-trailer.jpg'
trailer: "AzMo-FgRp64"
slug: 'hier-is-de-eerste-teaser-van-fantastic-four-first-steps'
tags: ["Film"]
---

De eerste teaser trailer van Fantastic Four: First Steps is verschenen en wij
zijn hyped. Deze film, die in de Marvel Cinematic Universe (MCU) valt, laat ons
eindelijk kennismaken met de toch wel al bekende superheldenfamilie, de
Fantastic Four. De acteurs zijn Pedro Pascal als Reed Richards (ook wel Mr.
Fantastic genoemd), Vanessa Kirby als Sue Storm (de Invisible Woman), Joseph
Quinn als Johnny Storm (de Human Torch), en Ebon Moss-Bachrach als Ben Grimm,
oftewel de Thing.

In de trailer zien we een originele setting die zich afspeelt in de jaren '60,
een tijd waarin er veel interesse was in de ruimte maar er is duidelijk iets
anders dan de wereld dat we gewoon zijn van het MCU. De vier hoofdpersonen maken
een ruimtevlucht die hen hun krachten geeft, en het lijkt erop dat ze tegen
Galactus moeten strijden, een enorme schurk die de aarde wil verslinden. Deze
Galactus wordt gespeeld door Ralph Ineson en deze eerste kijk op hem laat een
indrukwekkend figuur zien, ookal is het nog maar langs achteren.

Wat deze film bijzonder maakt, is dat het geen herkomstverhaal bevat zoals veel
andere superheldenfilms. Het verhaal begint op een punt waar de personages al
hun krachten al hebben en we zien hoe hun leven er nu uitziet. Dit zorgt ervoor
dat we meteen in de actie kunnen duiken.

De trailer heeft ook een aantal leuke verwijzingen naar de Fantastic
Four-comics. Zo verschijnt de iconische Fantasticar, het voertuig van de
familie, in een korte scène. We zien ook het Baxter Building, het hoofdkantoor
van de Fantastic Four in New York.

Een van de meest opvallende dingen in de trailer is hoe goed de CGI van de Thing
eruitziet. Ebon Moss-Bachrach geeft de Thing een nieuwe look die veel mensen
beter vinden dan de eerdere versies, deze versie lijkt duidelijk meer op de look
van de comics. Tijdens een scène zien we de Thing in de keuken, wat al een
beetje liet zien van zijn humor dat hij toevoegt aan het personage.

Aan het einde van de trailer zien we de Fantastic Four in hun iconische blauwe
pakken, met een duidelijke retro-vibe die de jaren '60 onderstreept. We zijn nu
al benieuwd! De film komt op 25 juli uit in de zalen!
